<!DOCTYPE html>
<html>
    <head>
        <title> </title>
    </head>
    <body>
  <li>
    <p style="font-style:italic">
      ISEMWE MARA MOJA KATIKA MUDA WA 
SAA ISHIRINI NA NNE
    </p>
    <h3>Sala ndefu ya faradhi</h3>
    <p style="font-style:italic">
    Yeyote apendaye kusema sala hii, acha asimame wima 
na kumgeukia Mungu, na, asimamampo mahali pake, 
acha atazame kulia na kushoto, kama kwamba anangojea 
rehema ya Bwana wake, Mwenye rehema nyingi kuliko 
wote, Mwenye huruma. Halafu acha aseme: 
</p>
<p>E Ewe Uliye Bwana wa majina yote na Muumba 
wa mbingu! Ninakuomba Wewe kwa wao 
Ambao ni Mapambazuko ya Asili Yako isiyoonekana, 
Aliyetukuka kuliko wote, Mtukufu kabisa, kuifanya 
sala yangu moto ambao utateketeza vifuniko ambavyo 
vimenifungia nje ya uzuri Wako, na mwanga ambao 
utaniongoza kwenye bahari ya kuwapo Kwako. 
</p>
<p style="font-style:italic">
    Acha ainue mikono yake kwa maombi kuelekea 
Mungu (abarikiwe na kutukuzwa Yeye) na aseme: 
</p>
<p>
    Ee Ewe Haja ya ulimwengu na Mpendwa wa mataifa! 
Waniona nikikugeukia Wewe, na nikiondolewa upendo 
kwa yeyote isipokuwa Wewe, na nikishikilia
kwenye ugwe Wako, ambao kwa kutikisika kwake 
viumbe vyote vimezinduliwa. Mimi ni mtumishi 
Wako, Ee Bwana wangu, na mwana wa kiume wa 
mtumishi Wako. Nitazame nimesimama tayari 
kufanya mapenzi Yako na haja yako, na bila kutaka 
chochote isipokuwa ridhaa Yako njema. 
</p>
<p>
    Nakusihi Wewe kwa Bahari ya rehema Yako na 
Nyota ya mchana ya neema Yako kumtendea mtumishi 
Wako vile Wewe utakavyo na upendavyo. Kwa 
uwezo Wako ambao umepita kabisa mtajo wote na 
sifa! Chochote ambacho kimefunuliwa Nawe ndio 
haja ya moyo wangu na kipenzi cha roho yangu. Ee 
Mungu, Mungu wangu! Usiangalie matumaini yangu 
na matendo yangu, la, afadhali zaidi uangalie mapenzi 
Yako ambayo yamezunguka mbingu na dunia. Kwa 
Jina Lako Kuu Kabisa kuliko yote, Ewe Bwana wa 
mataifa yote! Nimetamani tu kile Wewe ulichotamani, 
na kupenda tu kile Wewe upendacho. 
</p>
<p style="font-style:italic">
    Mwache halafu apige magoti, na akiinamisha paji 

la uso wake ardhini, mwache aseme: 
</p>
<p>
    Umetukuka Wewe, kupita maelezo ya yeyote 
isipokuwa Wewe mwenyewe, na fahamu (akili) ya 
chochote ila Wewe. 
</p>
<p style="font-style:italic">
Mwache halafu asimame wima na aseme: 
</p>
<p>
    Ifanye sala yangu, Ee Bwana wangu, chemchemi 
ya maji ya uzima ambayo kwayo nipate kuishi kadiri 
enzi Yako idumuvyo, na kukutaja Wewe katika kila 
ulimwengu wa malimwengu Yako. 
</p>
<p style="font-style:italic">
    Mwache tena ainue mikono yake kwa maombi, 
na aseme:
</p>
<p>
Ee Ewe Ambaye katika mtengano Nawe mioyo 
na roho vimeyeyuka, na kwa moto wa upendo Wako 
ulimwengu wote umewashwa moto! Nakusihi Wewe 
kwa Jina Lako ambalo kwalo Umeshinda viumbe 
vyote, ili usininyime kile ulicho nacho Wewe, Ewe 
Utawalaye watu wote! Unaona Ee Bwana wangu, 
mgeni huyu akiharakia kwenye maskani yake 
yaliyotukuka kabisa chini ya kipaa cha utukufu Wako 
na katika mipaka ya rehema Yako; na mkosaji huyu 
akitafuta bahari ya msamaha Wako; na kiumbe huyu 
fukara mashariki ya utajiri Wako. Yako ni mamlaka 
kuamuru chochote upendacho. Nashuhudia kwamba 
Wewe u wa kusifiwa katika matendo Yako, na kutiiwa 
katika maagizo Yako, na kubakia bila kushurutishwa 
katika amri Yako
</p>
<p style="font-style:italic">
    Mwache halafu ainue mikono yake, kukariri mara tatu 
Jina Kuu Kabisa1 Mwache halafu ainame mikono yake 
ikiwa magotini mbele ya Mungu (amebarikiwa na 
kutukuka Yeye) na aseme: 
</p>
<p>
    Wewe unaona, Ee Mungu wangu, jinsi roho yangu 
ilivyo sisimuliwa katika viungo vyangu na sehemu za 
mwili, katika hamu yake kukuabudu Wewe, na katika 
shauku yake kukukumbuka Wewe na kukutukuza 
Wewe; jinsi ishuhudiavyo juu ya yale ambayo Ulimi 
wa Amri Yako umeshuhudia katika ufalme wa usemi 
Wako na mbingu ya elimu Yako. Napenda, katika 
hali hii, Ee Bwana wangu, kukuomba Wewe yote yale 
uliyo nayo Wewe, ili nithibitishe umaskini wangu, na 
kutukuza ukarimu Wako na utajiri Wako, na kutangaza 
unyonge wangu, na kudhihirisha nguvu Yako na uwezo 
Wako. 
</p>
<p style="font-style:italic">
Mwache halafu asimame wima na ainue mikono yake 
mara mbili kwa maombi, na aseme:
</p>
<p>
Hakuna Mungu ila Wewe, Mwenyezi, Mkarimu 
Kabisa. Hakuna Mungu ila Wewe, Aamuruye kote 
mwanzoni na pia mwishoni. Ee Mungu, Mungu
wangu! Msamaha Wako umenitia moyo (fanya 
jasiri), na rehema yako imeniimarisha, na mwito 
Wako umenizindua, na neema Yako imeniinua 
na kuniongoza Kwako. Ama sivyo, mimi ni nani 
kwamba ningethubutu kusimama kwenye lango 
la mji wa ukaribu Wako, au kuelekeza uso wangu 
kwenye miangaza ambayo inangÂ’aa kutoka mbingu ya 
mapenzi Yako? Wamuona, Ee Bwana wangu, kiumbe 
huyu dhalili akibisha kwenye mlango wa neema Yako, 
na roho hii itowekayo (yenye kupita upesi) ikitafuta 
mto wa uzima wa milele kutoka mikono ya ukarimu 
Wako. Yako ni amri wakati wote, Ewe Ambaye u 
Bwana wa majina yote; na yangu ni kujitoa na utii 
wa hiari kwa mapenzi Yako, Ee Muumba wa mbingu! 
</p>
<p style="font-style:italic">
Mwache halafu ainue mikono yake mara tatu na aseme: 

<strong>Mungu ni mkuu zaidi kuliko ye yote! </strong>

Mwache halafu apige magoti na akiinamisha paji la 
uso wake ardhini, aseme: 
</p>
<p>
    Wewe u juu mno kwa sifa ya wale ambao wako
karibu Nawe kupanda kwenye mbingu ya ukaribu 
Wako, au kwa ndege wa mioyo ya wale ambao 

wamejitoa kwako kufikia mlango wa lango Lako. 

Nashuhudia kwamba Wewe umetakasika kupita sifa 
zote na mtakatifu kupita majina yote. Hapana Mungu 
ila Wewe, Aliyetukuka kuliko wote, Mtukufu Kabisa. 

</p>
<p style="font-style:italic">
    Mwache halafu akae kitako na aseme: 
</p>
<p>
    Nashuhudia yale ambayo viumbe vyote 
vimeshuhudia, na Jeshi lililo juu, na Wakaaji wa 
Paradiso iliyo juu kabisa, na mbele yao Ulimi wa 
Fahari wenyewe kutoka upeo mtukufu kabisa, kwamba 
Wewe u Mungu, kwamba hakuna Mungu ila Wewe, 
na kwamba Yeye Ambaye amedhihirishwa ni Siri 
iliyofichwa, Alama Ithaminiwayo, Ambayo kupitia 
Kwake Yeye Herufi W na A (Wa) zimeunganishwa 
na kufumwa pamoja. Nashuhudia kwamba ni Yeye 
Ambaye jina lake limeandikwa kwa Kalamu ya Aliye 
Juu Kabisa, na Ambaye ametajwa katika Vitabu vya 
Mungu, Bwana wa Kiti cha enzi juu na dunia.
</p>
<p style="font-style:italic">
    Mwache halafu asimame wima na aseme: 
</p>
<p>
    Ee Bwana wa viumbe vyote na Mwenye vitu 
vyote vionekanavyo na visivyoonekana! Wewe 
unaona machozi yangu na kupumua kwangu kwa 
taabu, na unasikia kuugua kwangu, na mlio wangu, 
na maombolezo ya moyo wangu. Kwa uwezo Wako! 
Makosa yangu yamenizuia kukukaribia Wewe; na 
dhambi zangu zimenisimamisha mbali kutoka uwanja 
wa utakatifu Wako. Upendo Wako, Ee Bwana wangu, 
umenitajirisha mimi, na mtengano Nawe umeniharibu 
mimi, na kuwa mbali Nawe kumeniteketeza mimi. 
Nakusihi kwa nyayo Zako katika jangwa hili, na 
kwa maneno "Mimi Niko hapa, Mimi Niko hapa", 
ambayo wateule Wako wametamka katika uwanja 
huu usio mipaka, na kwa pumzi za Ufunuo Wako, na 
pepo nyanana za Mapambazuko ya Udhihirisho Wako, 
kuamuru kwamba niutazame uzuri Wako na kushika 
(kutii) yoyote yaliyomo katika Kitabu Chako. 
</p>
<p style="font-style:italic">
   Mwache halafu akariri Jina Kuu Kabisa mara tatu, 
ainame mikono yake ikiwa magotini, na aseme: 
</p>
<p>
    Sifa iwe Kwako, Ee Mungu wangu, kwamba 
Wewe umenisaidia mimi kukukumbuka Wewe na 
kukusifu Wewe, na umenijulisha Yeye Ambaye ndio 
Mapambazuko ya ishara Zako, na umenifanya 
niiname (nisujudu) mbele ya Ubwana Wako, na 
kujinyenyekeza mwenyewe mbele ya Uungu Wako, 
na kukiri yale ambayo yametamkwa (nenwa) na Ulimi 
wa fahari Yako. 
</p>
<p style="font-style:italic">
   Mwache halafu ainuke na aseme: 
</p>
<p>
    Ee Mungu, Mungu wangu! Mgongo wangu 
umeelemewa (umeinamishwa) na mzigo wa dhambi 
zangu, na uzembe wangu umeniharibu. Nifikiriapo 
maovu yangu na ukarimu Wako, moyo wangu 
huyeyuka ndani yangu, na damu huchemka katika 
mishipa yangu. Kwa Uzuri Wako, Ewe Haja ya 
ulimwengu! Natahayari kuinua uso wangu Kwako, 
na mikono yangu ya shauku yafedheheka (aibika) 
kukunjuka kuelekea mbingu ya ukarimu Wako. Wewe 
unaona, Ee Mungu wangu, jinsi machozi yangu 
yanizuiavyo kukukumbuka Wewe na kutukuza njema 
Zako. Ewe Bwana wa Kiti cha enzi cha juu na cha 
duniani chini! Nakusihi Wewe kwa ishara za Ufalme 
Wako na siri za Milki yako kuwatendea wapendwa 
Wako kama ustahilivyo ukarimu Wako Ee Bwana wa 
viumbe vyote, na ustahiliye neema Yako, Ee Mfalme 
wa vionekanavyo na visivyoonekana!. 
</p>
<p style="font-style:italic">
  Mwache halafu akariri Jina Kuu Kabisa mara 
tatu, na kupiga magoti paji lake la uso likiwa 
ardhini, na aseme: 
</p>
<p>
    Sifa iwe Kwako, Ee Mungu wetu, kwamba 
Wewe umetutelemshia yale yatusogezayo karibu 
Nawe, na kutupa kila jema lililoteremshwa Nawe 
katika Vitabu Vyako na Maandiko yako matakatifu. 
Utulinde, twakusihi, Ee Bwana wangu, kutoka wingi 
wa mawazo yasiyofaa na fikara hafifu. Wewe kwa 
kweli, u Mweza, Ajuaye yote. 
</p>
<p style="font-style:italic">
 Mwache halafu ainue kichwa chake, akae kitako, 
na aseme:
</p>
<p>
    Nashuhudia, Ee Mungu, juu ya yale ambayo 
Wateule Wako wameyashuhudia, na kukiri yale 
ambayo wakaaji wa Paradiso ya juu kabisa na wale 
ambao wamezunguka Kiti cha enzi Chako cha nguvu 
wamekiri. Falme za duniani na mbinguni ni Zako, Ee 
Bwana wa malimwengu!. 
</p>
<p style="font-style:italic">
-Baha'u'llah 
</p>
</li>
 <a href="sala.html" style="text-decoration:none;"> << Rudi Nyuma</a>
   </body>
</html>
